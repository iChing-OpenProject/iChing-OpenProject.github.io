# 第5卦_需卦(水天需)_坎上乾下

| ![xu](/resources/64gua_xu.png) | ![kui](/resources/64gua_kui.png) | ![jin](/resources/64gua_jin.png) | ![song](/resources/64gua_song.png)    |
|:------:|:------:|:------:|:------:|
| [本卦](/10wings/xuguazhuan/05xu/) | [互卦](/10wings/xuguazhuan/38kui/) | [错卦](/10wings/xuguazhuan/35jin/) | [综卦](/10wings/xuguazhuan/06song/) |

## 坤卦
### 原文
需：有孚，光亨，貞吉。利涉大川。
### 彖傳
需，須也；險在前也。剛健而不陷，其義不困窮矣。需有孚，光亨，貞吉。位乎天位，以正中也。利涉大川，往有功也。
### 象傳
雲上於天，需；君子以飲食宴樂。
## 初九爻
### 原文
初九：需于郊。利用恆，无咎。
### 象傳
需于郊，不犯難行也。利用恆，无咎；未失常也。
## 九二爻
### 原文
九二：需于沙。小有言，終吉。
### 象傳
需于沙，衍在中也。雖小有言，以終吉也。
## 九三爻
### 原文
九三：需于泥，致寇至。
### 象傳
需于泥，災在外也。自我致寇，敬慎不敗也。
## 六四爻
### 原文
六四：需于血，出自穴。
### 象傳
需于血，順以聽也。
## 九五爻
### 原文
九五：需于酒食，貞吉。
### 象傳
酒食貞吉，以中正也。
## 上六爻
### 原文
上六：入于穴，有不速之客三人來，敬之終吉。
### 象傳
不速之客來，敬之終吉。雖不當位，未大失也。